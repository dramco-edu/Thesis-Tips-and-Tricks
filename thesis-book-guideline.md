# Leidraad voor het structuren van een tekst bij masterproeven

---

**Still under construction**

---

Dit document biedt een houvast voor studenten bij het structuren van de tekst voor de masterproef. De blueprint kan gebruikt worden bij heel wat eindwerken die worden uitgevoerd binnen de onderzoeksgroep Dramco. Natuurlijk is het de bedoeling dat studenten hiervan afwijken waar nodig. De concrete structuur van de tekst hangt af van het specifieke onderwerp, en natuurlijk ook van de creativiteit van de student. In de template wordt de tekst opgedeeld in 7 hoofdstukken. Variaties zijn mogelijk. Hoofdstuk 1 en hoofdstuk 7 nemen in vele gevallen telkens niet meer dan 3 pagina’s in beslag. Bij de overige hoofdstukken moet gestreefd worden naar een evenwichtige verdeling. Een kwalitatieve eindwerktekst focust op de bundeling van resultaten. Dit kan zeker binnen 60 pagina's.<sup name="a1">[1](#f1)<sup>
  
  
- Begin op tijd met te schrijven, begin in het eerste semester.


## Hoofdstuk 1: Inleiding [2 à 3 pagina's]

Dit hoofdstuk bevat typisch drie delen.

1. Situering van het eindwerk. Hierbij worden de context en de probleemstelling geschetst op attractieve manier zodat ook interesse kan opgewekt worden bij niet experten.

2. Formuleren van doelstellingen. Je formuleert een aantal heel concrete doelstellingen die je wilt realiseren binnen je eindwerk. Dit kan in puntjes. De lezer moet bij het lezen van de tekst kunnen aftoetsen of die doelstellingen zijn gehaald.

3. Overzicht van de tekst. Je schetst op welke manier de rest van de tekst is gestructureerd. Dit kan door elk hoofdstuk samen te vatten in een aantal lijnen, en de samenhang tussen de hoofdstukken te duiden.

## Hoofdstuk 2: Analyse/Systeemvereisten

1. Werking en functionaliteit van het systeem. Allereerst moeten er concrete vereisten opgelegd worden aan het systeem. Deze zullen later dan afgetoetst kunnen worden bij de realisatie van het ontwerp. 

2. De opgestelde vereisten van het systeem kunnen nadien vertaald worden in specificaties die je gebruikt om keuzes te maken in de ontwerpfase (H4).

TODO Lessen embedded systems

X. Besluit.

## Hoofdstuk 3: State-of-the-art
Vermijd bij dit hoofdstuk zeker kopieerwerk van bestaande documenten. Haal veeleer aan op welke manier de bouwblokken worden ingezet. Waar nodig refereren naar andere documenten of URL's!

1. Technologische bouwblokken. Overzicht van technologieën en methodologieën die relevant zijn voor de rest van je eindwerk. Begin met de helicopterview en zoom daarna in op de componenten die echt relevant zijn voor de rest van het eindwerk.

2. Gerelateerd werk. Doe een scan van bestaand werk in je domein. Haal aan waar jouw oplossing verschilt t.o.v. bestaande oplossingen.

3. Besluit.

## Hoofdstuk 4: Ontwerp
In dit hoofdstuk geef je een overzicht van het ontwerp van je oplossing. De manier waarop dit hoofdstuk wordt gestructureerd is afhankelijk van het systeem onder studie. Begin opnieuw met een helicopterview die een overzicht geeft van het ganse ontwerp, en zoom daarna in op deelaspecten of componenten. Reflecteer daarna over de genomen ontwerpbeslissingen, en mogelijke alternatieven. Bestudeer de toepasbaarheid van de geselecteerde componenten op basis van de vooropgestelde vereisten en specificaties.
Eindig dit hoofdstuk met een besluit.

## Hoofdstuk 5: Realisatie
In dit hoofdstuk geef je een overzicht van de realisatie van het ontwerp. Dit is in vele gevallen een prototype. Begin opnieuw met een helicopterview die een overzicht geeft van de ganse realisatie, en zoom daarna in op niet-triviale deelaspecten of componenten. Eindig dit hoofdstuk met een besluit.

## Hoofdstuk 6: Evaluatie
Hierbij wordt de oplossing grondig geëvalueerd. Besteed hier voldoende aandacht aan! De volgende elementen kunnen deel uitmaken van de evaluatie:

1. Aftoetsen van vereisten. Toon aan in welke mate voldaan is aan de vereisten die zijn opgesteld in hoofdstuk 2.
Wijs op mogelijks conflicterende vereisten.

2. Evalueer de sterktes en beperkingen van je oplossing. Reflecteer over de technologieën en methodologie die je hebt ingezet, en mogelijke aandachtspunten bij het inzetten van de technologieën in andere toepassingen.

3. Uitbreidingen. Geef een overzicht van mogelijke uitbreidingen, en de complexiteit om deze uitbreidingen te realiseren.

4. Vergelijk met bestaand werk. Toon aan op welke parameters je oplossing beter of minder goed scoort dan bestaand werk.


## Hoofdstuk 7: Conclusies [2 à 3 pagina's]

Vat de belangrijkste verwezenlijkingen samen op een aantal pagina's, en motiveer waarom deze een meerwaarde betekenen. Je kan ook beperkt aanhalen hoe een vervolgtraject er precies kan uitzien.


---

<sup name="f1" >1</sup>
Dit document is gebaseerd op het origineel document geschreven door Vincent Naessens. De inhoud is --waar nodig-- aangepast aan de studenten Elektronica. [:arrow_heading_up:](#a1)
